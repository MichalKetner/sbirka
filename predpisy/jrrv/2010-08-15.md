---
typ:          úplné znění předpisu
stav:         historický
název:        Jednací řád republikového výboru
zkratka:      JRRV
původce:      republikový výbor
platnost:     2010-08-15
účinnost:     2010-08-15
zmocnění:     
kategorie:    Republikový výbor
síla:         vnitřní předpis vydaný republikovým výborem
formát:       markdown
schváleno:    2010-08-15
změněno:      2010-08-15
---

#### 1 Subsidiarita jednacího řádu celostátní fóra

Pro jednání republikového výboru, k němuž přísluší ([čl. 9 St](http://www.pirati.cz/rules/st#cl_9_republikovy_vybor)), se použije [Jednací řád celostátního fóra](http://www.pirati.cz/rules/jdr) vyjma předepsaných odchylek. Ustanovení jednacího řádu celostátního fóra týkající se členů se za podmínek předchozí věty použijí na členy republikového výboru a obdobně v dalších případech podle analogie.

#### §2 Právo posudku

Výkonný orgán smí požádat, aby mohl nejpozději do týdne od počátku rozpravy předložit vlastní posudek k cizímu návrhu, o němž se domnívá, že se týká jeho působnosti. Žádost smí republikový výbor zamítnout v procedurálním hlasování, jinak je jí vázán.

### Výčet odchylek

**Předsedajícím**

je vždy předseda nebo místopředseda strany a při jednání na internetu se jím rozumí rovněž vedoucí administrativního odboru nebo jeho člen, který byl k tomu pověřen. Předsedající má vždy přístup na jednání.

#### §3 Řádné oznámení

Lhůta mezi oznámením a vykonáním [řádně oznamovaného](http://www.pirati.cz/rules/jdr#jednaci_a_volebni_rad_celostatniho_fora) nesmí být u věcného hlasování republikového výboru kratší než 48 hodin.

K [§4(2) JdŘ](http://www.pirati.cz/rules/jdr#svolani_jednani):

#### §4 Svolání jednání

Jinak jednání předsedající svolá, i když republikový výbor neschválil rozpočet nebo výsledky hospodaření do měsíce od doby, kdy je měl finanční odbor předložit.

**Účastník**

označuje fyzickou osobu, která je na jednání oprávněně přítomna a má právo vystoupit v rozpravě a předkládat procedurální návrhy.

K [§13 JdŘ](http://www.pirati.cz/rules/jdr#hlasovaci_pravo):

#### §5 Účastníci

(1) Účastnit se smí

* a) člen republikového výboru,

* b) pověřenec komise nebo odboru,

* c) člen strany zvolený do státní funkce za stranu na celostátní úrovni,

* d) člen strany zvolený do funkce v mezinárodní organizaci pirátských stran,

* e) osoba, s jejíž účastí republikový výbor souhlasil v mezích tohoto souhlasu.

(2) Ustanovení o působnosti orgánů se nevztahují na právo účasti. Počet účastníků a hlasujících nelze omezit.

(3) Členové republikového výboru hlasují přímo a osobně.

Místo [§5(2)](http://www.pirati.cz/rules/jdr#zahajeni_a_ukonceni_jednani) a [§16 JdŘ](http://www.pirati.cz/rules/jdr#tajnost_hlasovani):

#### §6 Tajnost

(1) V republikovém výboru se jako v zastupitelském orgánu hlasuje veřejně, pokud hlasující nepožádá o tajné jednání podle následujícího odstavce. Veřejnost podle tohoto paragrafu znamená vysílače, nestanoví-li republikový výbor jinak.

(2) Jednání republikového výboru jsou veřejná, pokud se republikový výbor neusnese na základě odůvodněného návrhu před schválením pořadu na tajném jednání. Tím není dotčena povinnost zveřejnit usnesení; povinnost mlčenlivosti zanikne nejpozději týden před koncem volebního období republikového výboru.

Místo [§34(3)](http://www.pirati.cz/rules/jdr#svolani_zasedani):

### §7 Svolání zasedání

Předseda strany musí svolat zasedání republikového výboru do 14 dnů

* a) požádá-li jej o to víc než pětina jeho členů,

* b) pokud nebylo řádně oznámeno zasedání republikového výboru do dvou měsíců a republikový výbor už 3 měsíce nezasedal.

