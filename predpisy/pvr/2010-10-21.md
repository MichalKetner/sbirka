---
typ:          úplné znění předpisu
stav:         historický
název:        pravidla výběrových řízení
zkratka:      pvr
původce:      republikový výbor
předpis:      
platnost:     2010-10-15
účinnost:     2010-10-15
zmocnění:     čl. 9 odst. 5 písm. c) stanov
kategorie:    hospodaření
síla:         vnitřní předpis vydaný republikovým výborem
formát:       markdown
---

### Podmínky

**Kontaktní e-mail pro zasílání zakázek: info@ceskapiratskastrana.cz.** 

### Zadávání

Organizační složky mohou zadávat veřejné zakázky podle [§3 PraH](http://sbirka.pirati.cz/predpisy/prah/). Výběrové řízení probíhá ve fázích:

* 0: zakázka ještě nebyla vypsána,
* 1: zakázka byla vypsána (vypisující organizační složka stanovila požadavky na dodávku a způsob, kterým se vybere vítěz) a běží lhůta pro zaslání nabídek a lhůta pro podání rozkladu proti zadání,
* 2: nejméně tříčlenná komise vybírá z nabídek ve výběrovém řízení způsobem stanoveným v první fázi,
* D: zakázka byla dodána.

### Účastníci

Veřejných zakázek se smí účastnit fyzické osoby a právnické osoby, pokud jsou identifikovatelné osoby, které jejich činnost řídí (např. majoritní vlastník).

Uchazeči souhlasí, že souhlasí se zveřejněním svých osobních údajů v souvislosti se zakázkou, se zveřejněním příslušných smluv a s licencí podle [§17 PraH](http://sbirka.pirati.cz/predpisy/prah/). Uchazeči mají právo využívat [opravných prostředků](http://www.pirati.cz/zakazka/start?rev=1287177388#opravne_prostredky) podle pravidel České pirátské strany, ale nemají právo na náhradu škody způsobené nesprávným úředním postupem.

### Výběr vítěze

Body stanoví hodnotící komise tak, že u každého z kritérií každý její člen udělí počet bodů. Z takto udělených bodů se vezme medián, který se pak rovná počtu udělených bodů za dané kritérium.

V úvahu budou brány pouze nabídky, které dosáhly alespoň poloviny bodů. Pokud takové nejsou, výběrové řízení se ruší.

**Hodnota** se stanoví u každé zakázky se stanoví v první fázi ([§6 PraH](http://sbirka.pirati.cz/predpisy/prah/)).

**Přínos nabídky** se stanoví jako rozdíl poměrné části hodnoty zakázky podle počtu bodů a nabízené ceny.
Vítězí nabídka s nejvyšším přínosem.

### Opravné prostředky

Proti rozhodnutí vypisujícího orgánu jsou přípustné námitky do 10 dnů od vypsání zakázky (rozklad). Rozklad se adresuje nadřízenému orgánu podle [§3 PraH](http://sbirka.pirati.cz/predpisy/prah/), který o nich rozhodne neprodleně.

Proti rozhodnutí komise o výsledku výběrového řízení lze podat stížnost kontrolní komisi; tato stížnost nemá odkladný účinek.
