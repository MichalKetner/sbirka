---
typ:          úplné znění předpisu
stav:         historický
název:        pravidla výběrových řízení
zkratka:      pvr
původce:      republikový výbor
předpis:      
platnost:     2010-11-07
účinnost:     2010-11-07
zmocnění:     čl. 9 odst. 5 písm. c) stanov
kategorie:    hospodaření
síla:         vnitřní předpis vydaný republikovým výborem
formát:       markdown
---

### Obecné odmínky

**Kontaktní e-mail pro zasílání nabídek: info@ceskapiratskastrana.cz.** 

### Účastníci

Veřejných zakázek se smí účastnit fyzické osoby a právnické osoby, pokud jsou identifikovatelné osoby, které jejich činnost řídí (např. majoritní vlastník) a nejsou ve střetu zájmů.

Uchazeči souhlasí, že souhlasí se zveřejněním svých osobních údajů v souvislosti se zakázkou, se zveřejněním příslušných smluv a s licencí podle [§17 PraH](http://sbirka.pirati.cz/predpisy/prah/) na všechny nabídky bez ohledu na to, zda v řízení zvítězí. Uchazeči mají právo využívat [opravných prostředků](http://www.pirati.cz/zakazka/start?rev=1287177388#opravne_prostredky) podle pravidel České pirátské strany, ale nemají právo na náhradu škody způsobené nesprávným úředním postupem.

### Nabídka

Každý účastník zašle nbídku s následujícími náležitostmi:

* jméno osoby nabízejícího a jeho identifikační číslo, v případě právnických osob i vlastnickou strukturu,
* souhlas s podmínkami zadávání veřejných zakázek České pirátské strany,
* nabídková cena,
* údaje a návrhy pro vyhodnocení zvláštních požadavků

Při zadávání zakázky se posílá návrh, na jehož základě budou přiděleny body; návrh nemusí být finální, jde o to odhadnout kvalitu, které dosáhne výsledek. Kopírování odjinud a kopírování ze současného stavu je samozřejmě dovoleno.

Všechny použité inormace musí být dovolené svobodně šířit (hlavně písma), a upravovat (požadavek na svobodné formáty); nevyhovující nabídky nebudou brány v potaz.

### Výběr vítěze

Body stanoví hodnotící komise tak, že u každého z kritérií každý její člen udělí počet bodů. Z takto udělených bodů se vezme medián, který se pak rovná počtu udělených bodů za dané kritérium.

Při hodnocení budou v úvahu brány pouze nabídky, které dosáhly alespoň poloviny bodů a jejichž nabízená cena nepřesahuje dvojnásobek hodnoty zakázky. Pokud takové nejsou, výběrové řízení se ruší.

**Hodnota** se stanoví u každé zakázky se stanoví v první fázi ([§6 PraH](http://sbirka.pirati.cz/predpisy/prah/)).

**Přínos nabídky** se stanoví jako rozdíl poměrné části hodnoty zakázky podle počtu bodů a nabízené ceny.

**Vítězí nabídka s nejvyšším přínosem, které bude vyplacena nabízená cena.** V případě rovnosti přínosů rozhodne komise většinou; není-li většiny, rozhodne los. Z odměny se skládá zadavatel vítězi zálohu ve výši 20 %, jen pokud o to požádá. Zbytek se vyplácí až po odevzdání bezvadné zakázky.

### Opravné prostředky

Proti zadání veřejné zakázky jsou přípustné námitky do 10 dnů od vypsání zakázky (rozklad). Rozklad se adresuje nadřízenému orgánu podle [§3 PraH](http://sbirka.pirati.cz/predpisy/prah/), který o nich rozhodne neprodleně.

Proti rozhodnutí komise o výsledku výběrového řízení lze podat stížnost kontrolní komisi; tato stížnost nemá odkladný účinek.
